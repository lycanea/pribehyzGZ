<!DOCTYPE html>
<html>
	<head>

		<title>PohadkyzGZ</title>
		<meta name="viewport" content="width=device-width, initial-scale=1.0">
    <link rel="stylesheet" href="meta-tag-example.css" />
    
	</head>
	<body>
	
		
	






		<div class="">
  		
  		<h2>Pohádky z genetické zahrady</h2>
  		
  		<div class="carrot"></div>
  		<meta charset="UTF-8">
  						<section class="container">


<p>

<i>*Inspirováno příběhy z Atlantidy, Dunou, tím co jsem kde slyšel.<br>
*Motivováno leností, potlačenými vzpomínkami a zážitky.<br>
*Všechny charaktery jsou vymyšlené a ty co vypadají, že jsou založené na reálných postavách, tak jenom vypadají.<br></i>

</p>

<p style="text-align: justify"><b>Poznámka k organizaci následujícího textu:</b> <br>
<br>
V první části lze nalézt příběh Estebana, který se zabouchl v genetické zahradě, tak jak ho sepsal AK. Bohužel jsou tyto příběhy ovlivněny půlstaletím příběhů a legend, které se o příběhu Estebana postupně nashromáždily a je velice těžké odlišit pravdu od smyšlenky.<br>
V druhé části lze nalézt fragmenty ze zápisků Estebana, které si poznamenával během svých cest po genetické zahradě a jsou tak směsí záznamů o jeho životě a encyklopedických poznámek o světě genetické zahrady. V tomto období chaosu je to vysoce ceněný zdroj poznání o historii genetické zahrady a životě našeho Císaře. <br> 
<br>
Podepsán AK <br></p>
<p></p>
<h3> Obsah</h3>

	<ul>
									<li class="active"><a href="index.html#PribehEstebana">Příběh Estebana</a></li>
										<ul>
  												<li class="active"><a href="index.html#Nulta">Nultá kapitola</a></li>																						
  												<li class="active"><a href="index.html#Prvni">První kapitola</a></li>														
										</ul>
									<li class="active"><a href="index.html#Zapisky">Ze zápisků Estebana</a></li>									
										<ul>
  												<li class="active"><a href="index.html#Carodejnice">O Čarodějnicích a fyzikálních zákonech</a></li>																						
  												<li class="active"><a href="index.html#Nabozenstvi">Politicko-náboženský systém</a></li>
  												<li class="active"><a href="index.html#Elf">O elfech</a></li>																						
  												<li class="active"><a href="index.html#Filo">O filozofii</a></li>														
										</ul>									
									<li class="active"><a href="index.html#Cara">Poznámky pod čarou</a></li>									

	
								</ul>

																						   				<a name=PribehEstebana></a> 

<h3> Příběh Estebana</h3>

<p>Bylo nebylo, v jednom městě, kousek za hranicemi lidské říše, byla jedna zahrada. Ale nebyla to žádná obyčejná zahrada. Byla to zahrada genetická. Prováděly se v ní pokusy, čáry a magie. A byla plná záhad. 

A jelikož záhady, věda a magie jsou těmi nejlepšími přísadami pro opravdu dobré příběhy, udělejte si pohodlí a čtěte po libosti. </p>
			<a name=Nulta></a> 


<h4>Nultá kapitola</h4>

<p  style="text-align: justify">Každý dobrý příběh potřebuje hrdinu. Dívku, chlapce, muže, ženu či jakoukoliv jinou postavu, která slepuje příběh dohromady 
a vyvolává pocit souznění. Hlavním hrdinou těchto příběhů je chudý student Esteban. Není prozatím důležité, co studuje nebo odkud 
pochází. Naopak esenciální a nejdůležitější je pro tento příběh jen jedna chvíle Estebanova života. Chvíle kdy prošel bránou do Genetické zahrady.</p>

<p style="text-align: justify">Esteban byl ten den trochu podrážděný. Bylo letní zkouškové období a on neměl čas na to chodit do nějaké hloupé zahrady - měl by se učit. Přesto se musel na pokyn, který dostal, dostavit do Genetické zahrady uprostřed Města. Bylo to rozčilující. Stejně rozčilující byla brána, kterou musel projít: stará, lehce rezavá a neochotně se otevírající křídla natřená na modro s téměř nefunkční střelkou zámku. Když se za sebou pokoušel zavřít, musel to zkusit třikrát a nakonec jimi téměř prásknul. Poté, co se mu je podařilo konečně zavřít, se otočil. Nadechl se. Jako by se změnil vzduch a na místo těžkého, šedého oparu z něho byl ještě těžší, nasládlý a téměř viditelně načervenalý. Kdyby si Esteban pamatoval jen o trochu víc z hodin nazírání karmy a nebo chodil na přeměny prostoru, nebo byl jen o trochu víc vnímavější, tak by se asi okamžitě otočil a utekl. Sice by se mu to nepodařilo, protože zahrada ho už dostala do svých spárů, ale alespoň by byl patřičně vyděšený. Zatím se pouze nadechl a vydal se po téměř zarostlém chodníčku směrem vzhůru k domečku. Od té chvíle byl jeho osud dán a čekala ho smrt*.  <br>
Kdyby se býval byl Esteban ohlédl, zjistil by, že brána do genetické zahrady za ním zmizela. Bez toho aniž by si toho všiml došel po chodníčku až k domečku. <br>
V domečku žily, a snad dodnes žijí, tři čarodějnice. Většinou se jim říkalo Čarodějnice z genetické zahrady, ale měly i svá jména: Gisele, Gertruda a Slavomíra. Ale ani 
jedna z nich Estebana neočekávala. <br>
Krom podivné aury a mizející brány, byla tato část zahrady kouzelná. Tedy, kouzelně krásná. Líbezná. Prostě hezká zahrada! Volně tu kvetlo množství rostlin a ve vzduchu poletoval hmyz. V kalužích se odrážela obloha. Esteban byl už téměř na zápraží domečku. <br>
Když k němu došel tak se na chvíli zastavil. Jeho podrážděnost se cestou pomalu rozplynula a vlastně se cítil celkem mile. Rozhlédl se dokola kolem sebe aby se ještě pokochal atmosférou zahrady, pak přešel ke dveřím a zaklepal. <br>
Nic se nestalo. Žádná odpověď. Zaklepal tedy znova. Zase nic. Zaklepal potřetí. Nic. Znovu. Nic. Znovu. Nic. Když už to po třinácti minutách chtěl vzdát, všiml si zvonku, který byl celou dobu schovaný pod listy břečťanu, který se plazil po zdech nahoru. Zazvonil. Zevnitř se ozvala série hluků, která překvapivě jasně připomínala nadávky, přestože jednotlivým slovům nebylo rozumět. Uvnitř evidentně někdo byl. A evidentně nebyl potěšen tím, že ho někdo vyrušuje. <br>
Dveře se s trhnutím otevřely. Stála v nich čarodějnice, to poznal Esteban na první pohled - přeci jen jich díky svému studiu poznal již vícero.  Chvíli si Estebana prohlížela, pousmála se a řekla: “Prosím?”<br>
Estebana její úsměv lehce vyvedl z míry díky čemuž  zapomněl na svou připravenou větu, kterou chtěl čistě a jasně říct, proč sem byl poslán. Místo toho ze sebe jen vykoktal: “Já jsem Esteban. Poslali mě sem.”
“Tak oni tě sem poslali. No tak to asi pojď za mnou.” Prohlásila čarodějnice a otočila se ode dveří směrem do domu. Esteban jí následoval a snažil se utřídit si myšlenky. Čarodějnice! Poslali ho za čarodějnicí! Je pravda, že jich pár už potkal, ale nikdy neměl s žádnou co do činění, natož aby s nějakou z nich o něčem jednal. Navíc ani netušil, proč ho sem poslali: řekli mu prostě ať jde do genetické zahrady, že tam je domeček a že to je místo akorát pro něj. Měl dojem, že si z něho napůl utahují, ale přeci jen to byly jasné instrukce a tak se jich držel. Čarodějnice! Slyšel o nich mnoho. Většinu spíš horšího než lepšího a tušil, že by se měl mít na pozoru. Zároveň ale věděl, že čarodějnice jsou obdarovány velkou mocí a jejich impaktní faktory jsou úctyhodné. Mít tak možnost se od nich něčemu přiučit… Jenže pak jsou tu ty horší věci a za některé oběti možná něco takového ani nestojí.<br>
Chodba ústila do potemnělé místnosti připomínající kuchyni. Uvnitř to vypadalo všeljak: kotel visící ze stropu nad ohništěm vedle elektrického sporáku, místy rozházené zkumavky a pipety a místy přesně dle velikosti srovnané sošky zvířat a knihy pohádek.  Chaos vedle úzkostlivé snahy o uspořádanost. Na druhé straně místnosti, naproti dveřím ve kterých zůstal Esteban stát, byly dveře do další místnosti, které se čarodějnice rychle snažila zavřít. Dřív než se jí to podařilo, zahlédl Esteban v druhé místnosti další osobu. Nejspíš to byla čarodějnice, ale měla divnou auru - jako by byla utlumená nebo spala spánku, přitom ale stála čelem ke zdi a ze vzdálenosti deseti centimetrů na ní mumlala. Znělo to jako zaklínadla. Než si jí ale stihl prohlédnout blíže, čarodějnice dveře zavřela a postavila se k nim zády. <br>
“Tak, mládenečku! Co nám neseš?” Usmála se.<br>
“Já… Nic nenesu, oni mě sem poslali.” <br>
“Poslali Tě sem a nic nám neposlali,” zamlaskala nelibě, “to je smutné, velice smutné. Kdo byl tak opovážlivý, aby Tě sem posílal bez dárku pro mocné a překrásné čarodějnice z genetické zahrady?” <br>
“Bohužel mi nikdo nic nedal.” Zavrtěl čím dál zmatenější Esteban hlavou. <br>
“Počkej, oni ti nedali ani klíče? Že by jsi Ty byl ten dárek? Občas jsme tu se setrama opravdu osamělé a chybí nám nějaká ta zábava.” Posteskla si. <br>
“Prostě mě sem poslali. Oni. Ze školy. O jakých klíčích to mluvíte?” <br>
“Ty nemáš Klíče?”<br>
“Ne.”<br>
“Tak to jsi pěkně v loji krasavečku.” Povzdechla si labužnicky Gertruda.<br>
“Proč?”<br>
Nepříjemně sladce se usmála. “Bez Klíčů se ze zahrady nedá dostat. Bránu nejde přelízt, když nejde najít a najít nejde,” její úsměv se nepříjemně protáhl, “když nemáš Klíče.” Zakončila větu s žabím úšklebkem. “Budeš muset čekat než přijde někdo s Klíčema. Bez Klíčů se ze zahrady nejde dostat, víš? Brána si prostě odlítne a jen Klíčema ji můžeš přitáhnout. A do té doby jsi náš!”  <br>
“Dost.” Zaznělo náhle tichým, ale jasným hlasem ode dveří, ve kterých stál muž s oholenou hlavou, plnovousem a v potrhaném plášti. “Nech mladýho na pokoji babizno a dej mi něčeho napít.” <br>
Gertruda si odfrkla. “Byly doby, kdy by jsi mi babizno neřekl.”<br>
“Ale jsou dávno pryč.” Usmál se neznámý a vzal si kovový krýgl, který mu podala.<br> 
“Hej, mladej. Co tu děláš?” Zeptal se Estebana. <br>
“No, já… Nemám Klíče. Poslali mě sem bez nich.” <br>
“No, tak to máš blbý, mladej.” Uchechtl se cizinec do krýglu. Zhluboka se napil a odložil ho na stolek u kterého seděl.<br>
“Co s Tebou? Je jasný, že kdybych tě tu s babiznama nechal tak si z tebe udělají mazlíka na hraní a to by jsi vopravdu nechtěl.” zamyslel se “Nemáš cígo?”<br>
“Nemám, ale můžu vám jedno ubalit!” <br>
“Víš, že když někomu ubalíš cígo, je to jako by jsi ho líbal? No, nic. Ubal mi ho prosím tě.”<br>
Esteban se začal přehrabovat ve svejch věcech a rychle ubalil cigaretu. Papírek, filtr, tabák. Snažil se nedívat na cizince, když olizoval papírek a točil s cigaretou v prstech aby se dvě strany papírku dobře spojily. Podal jí cizinci. Ten si ji zastrčil do úst, a lusknutím prstu si ji zapálil. Potáhl si a vyfoukl modrý kouř.<br>
“Dobře, vezmu tě sebou.” řekl. Pak chvíli tiše kouřil. Venku zpívali ptáci a cizinec se rozkošnicky drbal na týle. Esteban nevěděl co s rukama, nejdřív je měl založené před sebou, pak točil mlýnek a nakonec je zastrčil do kapes. Cizinec pomalu dokouřil cigaretu a nedopalek típl o stůl. Čarodějnice nad tím nelibě zamlaskala. <br>
“Hni sebou, jdeme.” Řekl když se zvedl ze židle. Vrátil čarodějnici krýgl a vyšel ven. <br>
Esteban se podíval na Gertrudu, ta jen pokrčila posmutněle rameny a tak Esteban dvakrát zamrkal a vyběhl za ním ven. Ven do zahrady.  <br>
<br>
--<br>
Konec nulté kapitoly <br>
 </p>
 <p>
 			<a name=Prvni></a> 
<h4>První kapitola - Stalker</h4> 
<br>
<br>
<p style="text-align: justify">
Jakmile vyběhl ze dveří oslepilo ho jas. Chvíli si stínil oči než si z příšeří panujícího v domku tří čarodějnic přivykly a pak se rozhlédl. On se Estaban vůbec často rozhlížel. </p><br> 
...<br>
<br>
<br>
</p>
___________<br>
*smrt (s malým s) je nejlepší postava z celé zahrady. Je s ní děsná sranda a dealuje drogy, který vyměňuje za obrázky nahejch holek z kalendáře, díky čemuž se z této komodity stalo nedostatkový zboží. 
<p style="text-align: justify"></p>
			<a name=Zapisky></a> 
<h3> Ze zápisků Estebana, který se zabouchl v zahradě. Imperiálního  emissara, paladina jediné právé víry, velekněze Bahnokultu a toho o němž Imperátor jednou řekl, že je jeho přítelem a smrt ho má ráda natolik, že mu občas dá zadara. </h3><br>
			<a name=Carodejnice></a> 
<h4> Čarodějnice a fyzikální zákony zahrady</h4> <br>
<p style="text-align: justify">
Jedna věc je na genetické zahradě opravdu zvláštní. Je to taková ta vlastnost, která ji dělá výjimečnou i mezi jinými magickými kouty naší Země: Byla nafukovací. Stačilo aby Gisele, nebo jakákoliv jiná čarodějnice, pořádně foukla. Přestože se vnitřní rozměry zahrady mohou měnit, nijak to neovlivňuje rozměry vnější. Tento zajímavý fyzikální paradox paradoxně uniká pozornosti přemoudrých fyziků z cobykamenem dohodil vzdálené Matematicko-fyzikální fakulty. <br>
Ale zpět k čarodějnicím. Jejich moc nad zahradou je… Komplikovaná. Jednak je nutné si uvědomit, že jsou velice chytré. Až moc chytré. Tak moc chytré, že jejich mozky nejsou schopny dlouhodobě udržet všechnu jejich inteligenci a pokud by trávily při vědomém využívání svých mozků příliš mnoho času, začala by je bolet hlava a později by explodovaly. To je také důvod, proč jsou dnes čarodějnice pouze tři. <br>
Současné čarodějnice se s tímto malým problémem dokázali vypořádat po svém: v jeden moment vědomě uvažuje vždy jen jedna z nich a ostatní dvě ne a střídají se tak dle potřeby. Jelikož vědomě neuvažovat ale neznamená nic nedělat a jelikož jsou stále obdařeny mocí nad magií a vědou, ve výsledku jedna z nich hlídá aby ostatní dvě neudělaly do Země pořádný kráter, neodsunuly měsíc nebo si přespříliš nepozvracely šaty.<br>
</p>
			<a name=Nabozenstvi></a> 
<h4>Politicko-náboženský systém<a href="index.html#1"><sup>1</sup></a>  </h4> <br>
<p style="text-align: justify">
Důležitou postavou Říše je Císař-Imperátor - dnes (dle názoru Čarodějnic) královnin šašek s pusou od povidel co marně hledá zbytky své duše. Jeho osoba je důležitá, protože drží všechny civilizace zahrady pohromadě. jeho moc je postavená na schopnosti zničit celou zahradu (protože teprve když něco můžete zničit, tak to naprosto ovládáte) a to velice elegantně - za pomocí vysavače, který vyfoukne všechen prostor ze zahrady a zmenší ji na její původní velikost, čímž dojde k vyhlazení 99% obyvatel Říše. Mimo to vlastní jaderné zbraně, ale ty se používají spíš jen jako lokální řešení sporů. <br>
Následují fragmenty z rozhovorů s Imperátorem, tak jak je zapsal Esteban spolu s jeho komentáři.<br>
</p>
“Historie si nebude pamatovat, že mému zatracení a zatracení celé říše, stačil jediný kradmý pohled ženy. Nakonec jsem i já zjistil, že historie se přes veškerou snahu nepíše racionálními úvahami, ale těžko uchopitelnými okamžiky a příliš rychlými dojmy<a href="index.html#2"><sup>2</sup></a>.”<br>
<p style="text-align: right">Z rozhovorů s Imperátorem.</p> <br>
<p style="text-align: justify">
Jednodušeji a poučněji by šlo říct, že Královna vždycky dostala a dostane co chtěla. V tomto případě to byla vláda nad Zahradou a atomové zbraně. Nicméně svou moc nemohla uplatňovat skrze svou osobu a musela se - byť skřípajíc zuby -spokojit s vládou skrze osobu Imperátora. Vymyslela ale ďábelský plán, jak jeho moc upevnit a zároveň ho od ní odstavit. Udělala ze svého muže Boha. <br>
Narozdíl od krále, císaře, beje či jarla je Bůh a jeho moc nad lidmi absolutní, ale nelze ji zničit aniž by nedošlo ke zničení věřících. V tu chvíli přestal mít kdokoliv, včetně Královny, kontrolu nad tím, co se dělo v hlavách a srdcích poddaných. Boha lze totiž milovat víc a víc a nebo vůbec. Kdo ale nemiluje boha, je nepřítel a musí být zničen. Královně nicméně stačila vláda nad těly svých poddaných a o jejich duše se až tak moc nestarala. Byla pragmatická. <br>
Ovšem aby byl tento popis vyvážený, je nutno přiznat, že tento pragmatizmus se v mnohém ukázal jako přínosný pro celou říši Zahrady. Minimálně vedl k ukončení náboženských válek, protože v tu chvíli existoval jeden centrální a vládou podporovaný Bůh. Ten byl navíc poměrně shovívavý (nebo minimálně inkvizitoři jmenovaná Královnou a konající ve jménu Boha-Imperátora) , takže nijak výrazně nevyvracel postavení ostatních bohů, pokud byli věřící ochotni akceptovat, že nad jejich “malými bohy” stál jeden Velký Bůh (zkráceně VB), který je vládcem všech. <br>
Toto nové uspořádání bylo přijato poměrně rychle i ve vzdálených koutech zahrady a i těmi podivnějšími kulty (podivnějšími i než je výše zmíněný Bahnokult) a to i bez velkého vyhrožování atomovými zbraněmi. VB totiž miluje všechny a všichni milují jeho. <br>
Samozřejmě kromě samotného Imperátora. Ve chvíli, kdy se z něho stal VB, přestal kdokoliv jeho slovům opravdu naslouchat. Tedy jistě, poslouchají ho a visí na jeho rtech jako žíznivý poutníci na láhvi s vodou, ale všechna jeho slova okamžitě podrobují nejpřísnějším náboženským rozborům a hledají v nich nekonečnou pravdu. Což může působit na vnějšího pozorovatele<a href="index.html#3"><sup>3</sup></a> poměrně komicky v situacích, kdy se Imperátor ptá: “Nemáte někdo cígo?” <br>
Zároveň to ale znemožnilo Královně svého muže odstranit tak jak se obvykle ve slušných říších odstraňují konkurenti. Imperátor musel žít pokud chtěla vládnout, protože po jeho fyzické smrti by byla sama odstraněna od světské moci, protože by byla prohlášena za bohyni-vdovu nesoucí otisk VB ve fyzickém těle. <br>
Paradoxní je však fakt, že nic z toho zjevně nezměnilo Imperátorovi city ke své ženě. Přestože z něho Královna udělala svou loutku a ráda by ho nechala uškrtit vlněnou šálou, svou ženu nepřestal milovat. Téměř jako by to byly dvě odlišné osoby: Královna a ta žena, kterou kdysi potkal a vzal si jí. Jen VB ví, jestli to byl důvod pro jeho odchod ode dvora. Možná se tak chtěl jenom flákat, a nechtěl aby jeho opilecké žvatlání bylo otištěno do dalších svatých knih, které se už tak plnily jako na běžícím pásu <a href="index.html#4"><sup>4</sup></a> . <br>
Jeho city a ohled ho zase chrání před ním samým - své milované ženě by nikdy nepřál aby se stala figurkou, kterou nikdo neposlouchá, jako to udělala ona jemu. Tudíž se ani jednou za celou tu dobu nepokusil sáhnout si na život. Přestože Královna ví, že kdyby provedla něco, co by ho opravdu popudilo, bylo by jeho mrtvé tělo nalezeno se vší pompou a jí by čekal smutný osud bohyně.  Tato nikdy nahlas nevyřčená dohoda umožňuje udržovat současnou náboženskou a politickou stabilitu v genetické zahradě. Jediný kdo na tom možná trochu prodělal byl Imperátor. <br>
</p>
			<a name=Elf></a> 
<h4>O elfech </h4>  <br>
<p style="text-align: justify">
V Zahradě žijí elfové. Původně to byli lidé, kteří podlehli volání velkého larpu. Larp z nich udělal bytosti pevně přesvědčené o vlastním elfství, ke kterému stačí když si seříznou uši do špičky a nechají si narůst dlouhé vlasy. Po čase potulování se po lese, začali někteří z nich uzavírat volné svazky a pořizovat si děti. Těm dětem ale už zapomněli říct, že to je larp. Založili tak kulturu li-elfů! Kteří se vyžívají v dlouhých zamyšlených pohledech do nikam a mluvení v hádankách o kterých předstírají, že vědí co znamenají. Jejich výhodou je jejich množivost. Dle soudobých výzkumů je to také jediný důvod, proč až dosud přežili, protože jejich populace jsou tak nějak první na ráně, když se něco stane. Pogromy vyvolané na jejich konto bývali před Královninou náboženskou reformou dokonce považovány za příjemnou víkendovou zábavu.   <br>
I díky tomu se bohužel nedožívají přímo “elfího věku” a umírají spíše dřív než je běžné v populacích lidí v atomovými zbraněmi nezasažených (AZN) částech Zahrady. Není se moc co divit.    <br> 
</p>
			<a name=Filo></a> 
<h4> O filozofii </h4>

<p style="text-align: justify"> Ve chvíli,  kdy byl Imperátor provolán Velkým Bohem, stal se jeho každodenní život objektem zkoumání nejrůznějších vykladačů pravd, proroků a analyzátorů, kteří rozebírali každé jeho slovo a snažili se na jejich základě přijít s teologickými a filozofickými odpovědmi na základní otázky života, vesmíru a tak vůbec. Jistá skupina z nich sama sebe nazývala filozofy. Tito filozofové se zavázali ke snaze příjít na odpovědi na základní otázky života skrze pečlivé studium posvátných slov velkého VB. V průběhu času přišli s mnoha myšlenkovými koncepty, ale snad nejzajímavějším z nich se staly myšlenky Irise ze Sibérie. Iris zastával radikální směr dozlovismu - tedy doslovného výkladu všeho, co vypustí VB ze svého svatého těla (Dozlov, 1903). Tento směr byl na poměry ostatních filozofických škol radikální a ostatními filozofy spíše nenáviděný, protože občas přinášel i použitelné výsledky.  Tento fakt poznamenal vývoj přijímání idejí, se kterými Iris přišel a které veřejně hlásal. <br>
Základní idea smyslu života založeném na dozlovismu je Imperátorovo prohlášení, že pivo a dobrá muzika jsou na světě to nejlepší (Imperátor, rok 1 od VB). Po pečlivé dozlovistické analýze došel Iris k závěru, že pivo a dobrou muziku lze prohlásit za odpověď na otázku jaký je smysl života, vesmíru a vůbec. <br>
Své teze se jal veřejně vyhlásit v přednášce na počest výročí prvního využití atomového bombardování k humanitárním účelům na katedrálním semináři před nejpovolanějšími kolegy z ostatních filozofických proudů. Po přednášce následovala zuřivá diskuze. Ze všech stran poměrně svorně zaznívalo, že takovýto výklad slov VB je kacířský a naprosto nepřijatelný, protože odporuje základní doktríně výzkumu genetické zahrady: svět prostě nemůže být tak jednoduchý. <br>
Kromě halasného odmítání zaznívaly dokonce hlasy, že by měl být Iris za své rouhačství upálen. Byl dokonce svolán koncil a Iris byl nucen na zapálené hranici obhájit své názory dříve než začne být jeho maso propečené do křupava. Své názory nakonec dokázal obhájit (více o dobrodružném životě Irise ze Sibérie (a jeho obhajobě na koncilu) v dalších kapitolách) a přežil. Do konce svého života tvrdil, že takto ožehavou debatu ve svém životě dosud nevedl. <br>
Nicméně, i přes pudový odpor ostatních filozofů,  byla myšlenka, že smyslem života může být pivo a dobrý muzika, časem přijata. Problém nastal ve výkladu slov “dobrá muzika”, neboť zde si ani dozlovisté nevěděli rady. Toto téma se stalo nejdříve námětem akademických debat, posléze hádek a nakonec i důvodem k soubojům na život a na smrt mezi vyznavači různých hudebních stylů, čímž došlo k novému rozdělení akademického světa, neboť dosud nebylo žádné výzkumné pracoviště homogenní v otázkách hudebních a převládala spíše diverzita názorů na to, co je to dobrá muzika. Nicméně jakmile došlo na lámání gramofonových desek, došlo k socio-kulturním změnám, které poměrně jasně zvýhodnili vyznavače tvrdé muziky. Tyto události vešly ve známost jako války decibelů a dosud občas zaplanou v různých částech říše nepokoje ve jménu jednoho správného hudebního stylu. Počet obětí není naneštěstí dobře znám.<br>

</p>
			<a name=Cara></a> 
Čára:_________ <br>
Poznámky pod čárou:<br>
			<a name=1></a> 
<p style="text-align: justify"><sup>1</sup>Systém. Ano, říkejme tomu tak. <br>
			<a name=2></a> 
<sup>2</sup>A proto, dle některých rozumnějších mystiků ze vzdálených koutů Zahrady, je historie nezkoumatelná statistikou tak jak je v Zahradě chápána. Poznámka z Estebanova zápisníku, 7 let po příchodu do Zahrady. <br>
			<a name=3></a> 
<sup>3</sup>Jako je například někdo, kdo se zabouchne v zahradě bez klíčů a už se nemůže dostat ven. Estebanova poznámka.<br>
			<a name=4></a> 
<sup>4</sup>Což mělo ohromný vliv na ekonomiku - knihy s poselstvím od VB s komentáři kněžích všech kultů a malých bohů zaměstnávali nejen jejich pisatele a dělníky z knihovýrobnického průmyslu, ale i velkou armádu úředníků Inkvizitoriátu, kteří krom cenzury a dílčích úprav výkladů, dohlíželi na rozsáhlou katalogizaci celého díla. A samozřejmě kontrolovali jestli jsou ve všech odborných publikacích slova VB správně citována. Tato složka Inkvizotariátu se po Imperátorově odchodu stala největší a zaměstnávala opravdu významný počet obyvatel centrálních států říše. 
</p>
		</div>
		</section>
	</body>
</html>